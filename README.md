Zadatak: Deciji letnji program
Potrebno je projektovati relacionu bazu podataka koja će pomoći gradskoj upravi u da organizuje letnji
program za decu koji uključuje različite aktivnosti.
Za svako dete (učesnika) se pamti: jedinstveni ID, ime, prezime, datum rođenja, pol, adresa, kontakt
telefon i email roditelja/staratelja, broj telefona i email deteta ukoliko poseduju. Pamti se i eventualna
zdravstvena ograničenja ili posebne potrebe deteta (npr. alergije, intolerancije, lekovi koje koristi...).
Roditelj/staratelj prijavljuje dete za aktivnosti putem prijava: ID prijave, datum prijave, učesnik, aktivnost,
status prijave (odobreno, na čekanju, odbijeno). Roditelj/staratelj može poslati prijavu za više aktivnosti u
isto vreme. Deca se mogu prijavljivati na više aktivnosti ali se void računa da su prijavljeni samo za one
aktivnosti koje su primerene njihovom uzrastu i zdravstvenom stanju. Za neku decu sa posebnim
potrebama potrebno je obezbediti i pratioce tokom aktivnosti. U tom slučaju se za dete pamti pratilac koji
je dodeljen za određenu aktivnost (ime, prezime, pol I broj telefona).
Za svaku aktivnost se pamti: jedinstveni ID, naziv, tip aktivnosti, datum i vreme, lokacija, starosna grupa
kojoj je namenjena, maksimalan broj učesnika, da li postoje neka zdravstvena ograničenja (npr. neke
sportske aktivnosti nisu pogodne za decu sa astomom). Aktivnosti se dele na: radionice (umetničke ili
naučne), sportski treninzi (fudbal, plivanje, gimnastika...), izleti (posete muzejima, prirodnim
lokalitetima...) i kulturni program (pozorišne predstave, bioskopi, koncerti...). Za svaki izlet se dodatno
pamti: prevozno sredstvo, plan puta, vodič, potrebna oprema i informacije o obezbeđenim obrocima. Za
sportske treninge se pamti sport i da li je potrebna neka posebna oprema za trening.
Za svaku realizovanu aktivnost: vodi se evidencija prisustva dece, pamti se evaluacija (ocena aktivnosti,
komentari roditelja i dece, sugestije).
Za svaku aktivnost je angažovano jedno ili više odgovornih lica. Za svako lice se pamti: JMBG, ime, prezime,
pol, adresa, broj telefona, email adresa, stručna sprema i oblasti rada. Angažovana lica mogu biti:
nastavnici/animatori, treneri, zdravstveni radnici i volonteri. Angažovana lica mogu imati više uloga (npr.
animator i volonter). Pamti se i koje aktivnosti su vodili, kao i evaluacija (ocene rada od strane roditelja,
supervizora itd.). Za svaku evaluaciju se dodatno pamti na koju aktivnost se odnosi, datum evaluacije,
numerička ocean (od 1 do 10) i opis.
Aktivnosti se realizuju na različitim lokacijama: školska dvorišta, sale, bazeni, muzeji, parkovi… Za svaku
lokaciju se pamti: naziv, adresa, tip (zatvoreni prostor, otvoreni prostor), kapacitet, dostupna oprema.
Za decu koja učestvuju u celodnevnim aktivnostima organizovana je ishrana. Za svaku aktivnost koja
podrazumeva ishranu pamte se obezbeđeni tipovi obroka (ručak, užina, specijalni meni). Za svaki obrok
koji aktivnost ukqučuje pamti se: tip, lokacija na kojoj se služi, jelovnik, uzrast za koji je predviđen, lista
dece kojima je dodeljen. Pamti se i da li obrok uključuje opcije specifične za decu sa posebnim režimom
ishrane (vegetarijanski, bez glutena, bez mlečnih proizvoda...).
Ukoliko tokom aktivnosti dođe do povrede, pamti se: ID događaja, dete, aktivnost, datum, opis incidenta,
odgovorno osoblje, preduzete mere
